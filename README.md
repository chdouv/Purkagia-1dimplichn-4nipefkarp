# Φυσικές Καταστροφές - Πυρκαγιά<br>1ο Δημοτικό Σχολειο Πολίχνης και 4ο Νηπιαγωγείο Ευκαρπίας<BR>
<BR>Έργο για τον διαγωνισμό ρομποτικής ΕΛΛΑΚ 2023-2024: Πυρκαγιά - Φυσικές Καταστροφές

https://openedtech.ellak.gr/robotics2024/fisikes-katastrofes-pirkagia-robostarjr-1o-dimotiko-scholio-polichnis-ke-4o-nipiagogio-efkarpias/

https://blogs.sch.gr/chdouvletis/2024/06/15/fysikes-katastrofes-pyrkagies-robostar-4o-nipiagogeio-eykarpias-kai-1o-dimotiko-scholeio-polichnis/

<BR>ΣΥΝΕΡΓΑΤΙΚΟ ΕΡΓΟ:
<BR>•	4ο 5/θέσιο Νηπιαγωγείο Ευκαρπίας (1 τμήμα)
<BR>•	1ο Δημοτικό Σχολείο Πολίχνης (2 τμήματα)

<BR>ΠΡΟΤΑΣΗ 
<BR>Περιβαλλοντική Παρακολούθηση: Η τεχνητή νοημοσύνη βοηθά στην προετοιμασία και την προστασία των ανθρώπων από τις πυρκαγιές.

<BR>ΘΕΜΑ: 
<BR>Μοντελοποίηση των τρόπων προετοιμασίας και προστασίας των ανθρώπων από τις πυρκαγιές.

<BR>ΣΤΟΧΟΙ:
<BR>•	Να αναγνωρίζουν τα φυσικά φαινόμενα που προκαλούν τις πυρκαγιές.
<BR>•	Να επιλέγουν τρόπους αποτελεσματικής διαχείρισης των πυρκαγιών.
<BR>•	Να αναγνωρίζουν, μέσα από διαδικασίες εννοιολογικής κατανόησης, εφαρμογής και εξερεύνησης τις δυνατότητες της τεχνητής νοημοσύνης.
<BR>•	Να συνεργαστούν μαθητές Νηπιαγωγείου και Δημοτικού Σχολείου (Διασχολική Συνεργασία) με σκοπό την επίλυση προβλημάτων αλγοριθμικής σκέψης και τη δημιουργία προγράμματος. 

<BR>ΤΡΟΠΟΙ ΣΥΝΕΡΓΑΣΙΑΣ & ΕΠΙΚΟΙΝΩΝΙΑΣ ΤΩΝ ΟΜΑΔΩΝ
<BR>Η συνεργασία και επικοινωνία των ομάδων κατά τη διάρκεια της υλοποίησης του έργου θα πραγματοποιηθεί:
<BR>•	ομαδοσυνεργατικά ανά σχολείο
<BR>•	με διαδικτυακές συναντήσεις μεταξύ των παιδιών του Νηπιαγωγείου και Δημοτικού Σχολείου, μέσω Webex.

<BR>ΑΠΑΙΤΟΥΜΕΝΟΣ ΕΞΟΠΛΙΣΜΟΣ:
<BR>Υλικά	Κόστος
<BR>Codey Rocky	160 €
<BR>Edison Robot	50 €
<BR>Elecfreak Smart AI Lens Kit	74 €
<BR>Elecfreak Nezha Breakout Board	50 €
<BR>Micro:Bit x 5	5 x 20 €
<BR>Battery Holder 2xΑΑA with JST PH Connector x 4	4 x 0,9 €
<BR>Beebot x 4	διαθέσιμα
<BR>Σύνολο	437,6 €

<BR>ΔΙΕΥΘΥΝΣΗ ΑΠΟΘΕΤΗΡΙΟΥ GITHUB:
<BR>https://github.com/chdouv/Purkagia-1dimplichn-4nipefkarp

<BR>Α. ΕΙΣΑΓΩΓΗ
<BR>Η ενασχόληση των παιδιών του Νηπιαγωγείου με τα ακραία καιρικά φαινόμενα αποτελεί πλέον μια σύγχρονη αναγκαιότητα. Τα παιδιά, ως πολίτες του αύριο, θα αποτελέσουν τη γενιά εκείνη που θα κληθεί να βιώσει άμεσα την κλιματική́ αλλαγή και να μαθαίνει να προσαρμόζεται στα νέα δεδομένα, με οδηγό ένα βασικό αξιωματικό τρίπτυχο: Ενημέρωση, Ετοιμότητα και Προετοιμασία. Η τεχνητή νοημοσύνη μπορεί να αποτελέσει το μέσο ώστε το τρίπτυχο αυτό να αποτελέσει την γέφυρα μεταξύ του ανθρωπογενούς και φυσικού περιβάλλοντος και να δώσει καίριες, βιώσιμες και αποτελεσματικές λύσεις προς όφελος των ανθρώπων.
<BR>Στο πλαίσιο αυτό, το συγκεκριμένο σενάριο ασχολείται με τις πυρκαγιές.

<BR>Β. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ
<BR>ΦΑΣΗ 1η: ΑΝΙΧΝΕΥΣΗ ΠΡΟΤΕΡΗΣ ΓΝΩΣΗΣ 
<BR>Ιδεοθύελλα για το τι γνωρίζουν τα παιδιά για το ακραίο καιρικό φαινόμενο των πυρκαγιών.

<BR>ΦΑΣΗ 2η: ΠΡΟΕΤΟΙΜΑΣΙΑ
<BR>Έρευνα μέσω διαδικτύου ή άλλων πηγών ομάδων παιδιών και γονέων σχετικά με τα φαινόμενα αυτά και συλλογή των πληροφοριών αυτών στο σχολείο.
<BR>•	Διαδραστικό παιχνίδι (υπολογιστής και Codey Rocky) με τις σωστές συμπεριφορές ανθρώπων σε υπαίθριο χώρο σε περίπτωση πυρκαγιάς στο δάσος.
<BR>Περιγραφή: Τα παιδιά χρησιμοποιούν την επέκταση Teachable Machine του mBlock, για να δημιουργήσουν ένα μοντέλο εκπαίδευσης, για τον Codey Rocky, ο οποίος χρησιμοποιώντας τις ζωγραφιές των παιδιών θα αναγνωρίζει τις σωστές και τις λάθος συμπεριφορές ανθρώπων, σε περίπτωση πυρκαγιάς στο δάσος και θα δείχνει χαρά ή λύπη με τα Block συναισθημάτων.

<BR>Συγκεκριμένα:
<BR>Α) Σωστές συμπεριφορές: 
<BR>•	απομακρυνόμαστε από την εστία της φωτιάς, 
<BR>•	καλούμε την πυροσβεστική για να σβήσει την φωτιά, 
<BR>•	καλούμε την αστυνομία για να ελέγξει τυχόν ύποπτές κινήσεις στην περιοχή και για να βοηθήσει στην μετακίνηση των ανθρώπων, 
<BR>•	καλούμε φιλοζωικές οργανώσεις για να περιθάλψουν τα ζώα του δάσους,
<BR>•	επικοινωνούμε με τους δικούς μας και τους ενημερώνουμε για την κατάσταση, 
<BR>•	παρακολουθούμε τα νέα από το ραδιόφωνο μέσω του κινητού μας τηλεφώνου κ.λ.π.

<BR>Β) Λάθος συμπεριφορές: 
<BR>•	πλησιάζουμε την φωτιά, 
<BR>•	σβήνουμε την φωτιά μόνοι μας, 
<BR>•	περνάμε δρόμους στους οποίους πλησιάζει η φωτιά, 
<BR>•	περιμένουμε μέσα στο δάσος για να έρθουν να μας βρουν, 
<BR>•	ακολουθούμε ζώα που κατευθύνονται σε μέρη που έχει φτάσει η φωτιά για να τα σώσουμε κ.λ.π.

<BR>ΦΑΣΗ 3η: ΥΛΟΠΟΙΗΣΗ
<BR>ΣΕΝΑΡΙΟ 

<BR>Περιγραφή: Τα παιδιά φτιάχνουν ένα δάσος και διαδρομές μέσα σε αυτό, αλλά και δρόμους περιμετρικά. Ρομπότ Edison-περιπατητής με κάμερα Al και 4 Beebot (πυροσβεστική, περιπολικό, ασθενοφόρο, όχημα φιλοζωικής οργάνωσης). Τα 5 παιδιά που θα παίζουν στην πίστα θα έχουν ένα «smart watch-microbit» που θα δίνει ένα ηχητικό μήνυμα σε περίπτωση φωτιάς.

<BR>Στάδια:
<BR>•	Το Ρομπότ-περιπατητής θα κινείται μέσα στο δάσος όπου θα υπάρχουν πινακίδες (μαθητές νηπιαγωγείου).

<BR>o	Στη φάση αυτή, οι απαραίτητες εντολές του Edison θα οπτικοποιηθούν με κάρτες που έχουν πάνω τους κατάλληλες εικόνες ενεργειών που θα δημιουργήσουν οι εκπαιδευτικοί. Οι μαθητές του νηπιαγωγείου θα ετοιμάσουν το πρόγραμμα τοποθετώντας τις κάρτες στη σωστή σειρά. Το πρόγραμμα με τις κάρτες θα δοθεί στους μαθητές του Δημοτικού και θα ετοιμάσουν το αντίστοιχο πρόγραμμα σε Edison.
<BR>•	Με τη βοήθεια της κάμερας που θα έχει, θα καταλαβαίνει αν υπάρχει εστία φωτιάς ή όχι (μαθητές Δημοτικού): 
<BR>o	πράσινη πινακίδα, δεν έχει φωτιά και συνεχίζει την πορεία του
<BR>o	κόκκινη πινακίδα, έχει πιάσει φωτιά και στέλνει οδηγία μήνυμα στα «smart watch-microbit» (μαθητές Δημοτικού)
<BR>•	Το «smart watch-microbit» ειδοποιεί τα παιδιά του νηπιαγωγείου που τα φορούν ότι υπάρχει πυρκαγιά και το καθένα οδηγεί πάνω στην πίστα το αντίστοιχο BeeBot (μαθητές νηπιαγωγείου) περιμετρικά του δάσους και της πίστας ώστε:
<BR>1.	Η πυροσβεστική να σβήσει τη φωτιά.
<BR>2.	Η αστυνομία να ελέγξει για τυχόν ύποπτες δραστηριότητες εντός του δάσους.
<BR>3.	Το ασθενοφόρο να περιθάλψει ανθρώπους με αναπνευστικά προβλήματα
<BR>4.	Το όχημα της φιλοζωικής οργάνωσης να περιθάλψει τα ζώα που κινδυνεύουν

<BR>ΦΑΣΗ 4η: ΑΞΙΟΛΟΓΗΣΗ - ΔΙΑΧΥΣΗ
<BR>•	Θα παρουσιαστούν τα έργα στους γονείς του 4ου 5/θέσιου Νηπιαγωγείου Ευκαρπίας και του 1ου Δημοτικού Σχολείου Πολίχνης.
<BR>•	Θα αναρτηθούν στις ιστοσελίδες των δύο σχολείων.
<BR>•	Θα αποτελέσουν μέρος του Σχέδιου Δράσης του 4ου 5/θέσιου Νηπιαγωγείου Ευκαρπίας για την τρέχουσα σχολική χρονιά.
<BR>•	Θα παρουσιαστούν σε ενδοσχολικές επιμορφώσεις εκπαιδευτικών και των δύο βαθμίδων, αποτελώντας μια Καλή Πρακτική διασχολικής συνεργασίας.
